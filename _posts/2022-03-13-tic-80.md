## Fantasy konzole

Méně je více...

Už ani nevím, jak jsem se k tomuto tématu dostal,
ale myslím, že to začalo, když jsem hrál hru Celeste
(na ní určitě udělám článek). Ta začala jako Pico-8 hra,
to je právě příklad fantasy konzole.

---

### Co to je?
Program, který má napodobit starý počítač nebo konzoli.
To znamená, že má různé omezení např. malá obrazovka,
omezená paměť a nebo jen 16 barev.

### Proč?
Z počátku možná nedává smysl udělat tyto omezení, ale
musím říct, že to funguje...

Já jsem si nevybral Pico-8, ale Tic-80, což je vlastně open-source klon.

![Tic-80 logo](https://pbs.twimg.com/profile_images/1306544030227075072/zcxplHpT_200x200.jpg)

Je úplně perfektní na rychlé vytvoření nápadu, o kterém už dlouho přemýšlíte, jestli vůbec bude fungovat.
Tady je vše v jednom místě zvuk, sprity a samozřejmě kód. Jako programovací jazyk jsem začal s Javascriptem, ale
později jsem zjistil, že nění tak výkonný a že alternativní Lua bude asi lepší možností.

Zrychlení jsem hlavně využil v této "hře" (i když v prohlížeči je to stále strašné):

<iframe src="https://pesopes.github.io/Tic%2080/pixelSandbox/" title="Moje pixel sandbox hra"></iframe> 

Velká inspirace této hry byl [článek](https://blinry.org/50-tic80-carts/) o vytváření 50 her s Tic-80 za víkend.

Když stisknete escape a exit a zase escape, tak se jde nakouknout na source kód (tohle jsem zjistil až moc pozdě).
Tímto způsobem jsem se v podstatě naučil celý program.
*A mimochodem používat iframe je vždy zábava.*

Další ne tak vizuálně zajímavá činnost je hrát si s virtuální ram. Tím jde vlastně obejít většinu omezení a pomůže pochopit jak ve skutečnosti ram funguje.

Jako začátek je určitě dobré se podívat na [stránku](https://tic80.com/) Tic. I kdyby jste nechtěli nic programovat, tak si alespoň můžete zahrát mnoho překvapivě dobrých her od jiných lidí.
